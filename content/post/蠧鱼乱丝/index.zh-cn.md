---
title: 蠧鱼乱丝
date: 2023-01-01
lastmod: 2023-11-07
description: 近体诗
---
**注:**  &nbsp; &nbsp; 梁任公诗云，"笔下高文蠹鱼矢，帐前飞将烂羊头。忍将国难供谈柄，敢与民权有夙仇。" 蠧鱼： 一种bug。


### 【感事】  
雅韵高怀音犹在，惊风苦雨尽泉台。  
上书有义还柯梦，业果无由忍谤猜。  
世事如棋今又复，芸生似絮古摧裁。  
圣明北颂千千阙，莫使人间道一哀。  
  

### 【夜归】  
露冷星河月洒楼，风凛春半已如秋。  
日前满树新吹落，始信人间有是愁。  
  

### 【杂兴】  
岁早难觉世已新，梁园东望有前尘。  
寻津为避百年梦，蹈海忽成三户人。  
秦祸轮回非二世，赤灵显匿岂遗民。  
是梅当盼千冬雪，只傲霜风不问春。  
  

### 【六月四日有怀】  
北望每逢望甲兵，春阑积郁与山平。  
忍将义骨堆琼宇，敢向腥风舞赤旌。   
遍颂圣朝歌纵酒，谁闻巷野夜哭声。  
临风自祷眸千亿，泣雨长街滴到明。  
  

### 【旧闻有感】  
变法古难期百日，瀛台深冢泪痕新。  
圄中半是武陵客，何处桃源堪避秦？  
  

### 【青玉案】  
临窗漫眺云归处，征雁远，空来去。日永如年愁不度。树头幽鸟，攀枝欲语，屡被风约住。  
浮生总被尘劳误。家国事，应几许？逆旅八荒曾一住。万般宠辱，千端非是，渺渺西山雨。  
  

### 【廿一漫成】  
平生识未山公醉，碌碌惊臻市酒龄。  
窗月漫邀闻旧曲，筹筴时策予新名。  
久耽书卷情犹寡，偶虑瑚琏器不成。  
金玉不寻寻变法，旦夕时向九皋鸣。  
  

### 【是日夜归兼怀北加州山火】  
野月催三径，哀多岂忘机。  
环城闻不饱，沿路睹无衣。  
草盛浮虫落，星稀宿鸟飞。  
临风祈润雨，弘愿莫相违！  
  

### 【七月怀L先生晓波千古】  
一语声噤十万万，黎黔暗晓荐轩辕。  
久悲儒犬逐粱稻，难觅贞松有后前。  
身共晓波蒸润雨，义齐危月照黑天。  
不辞散作身千亿，凤骨铮铮斗火田。  
  

### 【喜迁莺】 暮归有怀   
孤雁远，晓月斜，溪冷照春沙。懒晴催怨水边花，容只适高霞。   白日昏，槐梦近，数度恼鸦还醒。晚凉风过几人家，云外是天涯。  


### 【少年游】 十一月七日天寒感而作
北疆风紧晚泠泠，吹怨到三更。凭阑目断，云凋月远，征雁倦孤鸣。  
辗转寒裯曾无措，梦较楚天轻。琪木渐疏，雨华萧索，去也是春情。


### 【加利福尼亚迎春 (新韵)】  
万里重洋同乐岁，瑞风吹禄物华知。  
新庐特地巢春燕，故友寻常入梦思。  
烧吝爆竹听雀语，酌无椒酒啖清词。  
北加岁暖悭冬氛，才谢秋英又缀枝。  


### 【诉衷情令】
三更人寤起星楼，月冷似清秋。杨花梦断何处? 着雨寄西流。 情羡寡，恨方休，渺俗愁: &nbsp; 是夜难永，重洋未远，不上心头。


### 【二十漫成】  
翩翩已御新羁马，试步犹歌古道章。  
清唳九皋行待远，天恩廿载可堪量？  
萧条事竟嫌愁寡，惟有国疾惹梦长。  
逆旅今生因奉遣，白云深处是吾乡。  

### 【七律】
银汉迢迢月影沉，寒云目断锁窗深。  
一朝倾盖犹觉晚，几度冰壶见此心？  
讵有青乌堪传语，空将红豆付瑶琴。  
消得夜永晨钟至，疑是伊人惠我音。  
