---
title: 月中吟
date: 2016-10-11
---
序：是夜缺月幽明，绿阶露满，风起但觉秋凉。携壶驾步，翻涌心事，兀见栖鹘惊起，磔然云间。余心动，归而作此篇。  
  
冉冉空庭逐碧影，薄雾清光湿流烟。  
月照寒枝久不动，风催暮鸟时一喧。  
梁园渐冷渐清寂，无酒无花自琼筵。  
久疏琴剑何堪舞，故作疏狂涕泗涟。  
一身去国九万里，俦匹无寻硅山边。  
徒怀壮志飞龙马，鸿鹄岂欲没土塬？  
目断秋云直裂眦，雁杳鱼沉音书绝。  
良木终朽无甘露，司马难居欠提携。  
燕王远视重郭隗，黄金台起易水边。  
淮阴竹马笑韩信，不识烛龙雁北眠。  
烛龙寤觉风雷掣，嶂峦訇兮栗层巅。  
但使征书只一字，沥胆披肝效英贤。  
人不寐，风烟肃；歌且谣，意方远。  
金门谁意归三径，莼鲈无非落青云。  
恨不折枝魁桂苑，只欲革音栖泮林。  
泮林远逸重遮掩，巉峰不畏松柏心。  
自识色老鸮音丑，愿惜阶前事精诚！  
茫茫四顾如积水，寒露凝珠将泪行。  
泪尽成欢揽月笑，举杯犹有事相问：  
夜静天清云万壑，何必攀高倚危阁？  
宁使箪食折兰若，不屑趋附竞豪奢。  
兴亡衰盛嘱天命，人寰底事曾相隔？  
劝君黾勉自努力，真意彪炳月中歌。  